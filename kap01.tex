\chapter{Pravidla hry Mastermind}

\subsubsection{Značení:}
V práci budeme používat následující značení:
\begin{itemize}
    \item Nechť $S$ je konečná množina. Potom $|S|$ značíme její mohutnost, tedy počet prvků.
    \item Formulí $\arg$ myslíme funkci, která vrátí prvek nabývající extrémní hodnoty popsané v navazujícím vzorci. Např $1 = \arg\max \{-x \mid x \in \mathbb{N}\}$.
    \item Nechť $K$ je množina. Symbolem $\mathcal{P}(K)$ značíme množinu všech podmnožin $K$.
\end{itemize}

Zavedeme definice potřebné pro vysvětlení průběhu hry Mastermind. Nejprve vymezíme prostor, se kterým pak dále budeme pracovat. 

%množinu \[ \{ u = u_1u_2 \dots u_n \hspace{2px} \mid \hspace{2px} u_i \in \{1, 2, 3, \dots, k\}, \hspace{2px} i \in \{1, 2, 3, \dots, n\} \}\]
\begin{definice}[Prostor kódů]\label{def01:1}
  Nechť $n \in \N $, $k \in \N $. Potom prostor kódů o $n$ pozicích a $k$ barvách definujeme jako množinu $H_{n,k} = \{1, 2, 3, \dots, k\}^n$. Prvek $u = u_1u_2\dots u_n \in H_{n,k}$ nazýváme kód.
\end{definice}
%Číslo $n \in \N $ budeme nazývat počet pozic a $k \in \N $ počet barev. Číslu $u_i \in \{1, 2, 3, \dots, k\}$ budeme říkat barva. 


Pro nějaké dva kódy z $H_{n,k}$ zavedeme definici ohodnocení bílými a černými kolíčky inspirovanou D. Knuthem \cite{donald_e__knuth_1977} a D. Greenwellem \cite{greenwell}. Ohodnocení dává určitou informaci o tom, jak se dva kódy podobají.


% Označíme-li dále $N = \sum_{j = 1}^k  \min(n_j, m_j)$.
% Množinu všech ohodnocení v $H_{n,k}$ značíme $S$.
\begin{definice}[Ohodnocení]\label{ohodnoceni}
  Nechť $u,v \in H_{n,k}$ jsou kódy, potom ohodnocením kódů $u$ a $v$ myslíme uspořádanou dvojici $(b,w) \in \N_0 \times \N_0$, kde $b$ a $w$ jsou počty černých a bílých kolíčků definované následovně. Počet černých kolíčků je počet prvků množiny $\{i \in \{1,\dots, n\}\mid  u_i = v_i \}$. Označme $n_j$ počet výskytů barvy $j$ v kódu $u$, $m_j$ počet výskytů barvy $j$ v kódu $v$. Počet bílých kolíčků je hodnota $w = \sum_{j = 1}^k \min(n_j, m_j)-b$.

  Dále definujeme funkci $s \colon H_{n,k} \times H_{n,k} \to \mathbb{N}_0\times \mathbb{N}_0$, která dvojici kódů přiřadí jejich ohodnocení.
\end{definice}
Počet černých kolíčků pro nějaké dva kódy značí počet pozic, na kterých mají tyto kódy shodnou barvu. Bílé kolíčky značí počet zbývajících pozic v prvním kódu, které se shodují s nějakou jinou pozicí v druhém kódu v barvě. Nejprve se vyhodnotí počet černých kolíčků a potom až počet bílých tak, aby každá pozice v obou kódech přispívala maximálně k jednomu kolíčku. K popisu hry Mastermind se nám bude hodit definice, která kódu $u$ přiřadí ohodnocení vzhledem k neznámému kódu $v$. 

\begin{definice}[Ohodnocení vzhledem ke kódu]
  Nechť $v \in H_{n,k}$ je kód. Definujeme funkci
  \begin{align*}
        s_v \colon H_{n,k} &\to \mathbb{N}_0\times \mathbb{N}_0 \\
        u &\mapsto s(u,v)
  \end{align*}
  Pro $u\in H_{n,k}$ definujeme ohodnocení $u$ vzhledem k $v$ jako $s_v(u)$.
\end{definice}


Triviálním pozorováním je fakt, že pro libovolné dva kódy je součet černých a bílých kolíčků v jejich ohodnocení maximálně $n$. To plyne z toho, že hodnota $\sum_{j = 1}^k  \min(n_j, m_j)$ je menší nebo rovna $n$. Zároveň v prostoru $H_{n,k}$ neexistuje ohodnocení $(n-1,1)$. Pokud se totiž kódy schodují právě na $n-1$ pozicích, musí se na zbývající pozici lišit. 
\begin{tvrz}\label{tvrzohodnoceni}
    Nechť $n \in \N$, $k \in \N, k>2$. Potom pro všechna $(b,w)\in \mathbb{N}_0 \times \mathbb{N}_0,\hspace{5px} b + w \leq n$ existuje dvojice kódů $u,v \in H_{n,k}$ taková, že jejich ohodnocení je $(b,w)$.
\end{tvrz}
\begin{dukaz}

    %Ukážeme, že pro každé $b$ a $w$, $b+w \leq n$ existují dva kódy $u,v \in H_{n,k}$, takové, že $s(u,v) = (b,w)$.
    
    
    Situaci rozdělíme na dva případy podle parity $w$. Nechť napřed $w$ je sudé. Kódy $u$ a $v$ zvolíme následovně:
\[
  u = 
    \underbrace{11\dots1}_{b}
    \underbrace{11\dots1}_{\frac{w}{2}}
    \underbrace{22\dots2}_{\frac{w}{2}}
    \underbrace{11\dots1}_{n-b-w}
 \]
 \[
  v = 
    \underbrace{11\dots1}_{b}
    \underbrace{22\dots2}_{\frac{w}{2}}
    \underbrace{11\dots1}_{\frac{w}{2}}
    \underbrace{22\dots2}_{n-b-w}
 \]
Vidíme, že počet černých kolíčků kódů $u$ a $v$ je $b$. Počet bílých kolíčků $w'$ je potom
\begin{align*} 
w' &= \min\left(n - \frac{w}{2}, b + \frac{w}{2}\right) + \min\left(\frac{w}{2}, n - b - \frac{w}{2}\right) - b \\ 
&= \min\left(n - b - \frac{w}{2}, \frac{w}{2}\right) + \min\left(\frac{w}{2}, n - b - \frac{w}{2}\right) \\
&= 2\cdot\min\left(\frac{w}{2}, n - b - \frac{w}{2}\right) = w
\end{align*}

V poslední rovnosti jsme využili předpokladu, že $b+w \leq n$, a tedy $\frac{w}{2} \leq n - b - \frac{w}{2}$

Pro $w$ liché zvolíme kódy následovně:
\[
  u = 
    \underbrace{11\dots1}_{b}
    \underbrace{11\dots1}_{\frac{w-1}{2}}
    \underbrace{22\dots2}_{\frac{w-1}{2}-1}
    2
    3
    \underbrace{11\dots1}_{n-b-w}
 \]
 \[
  v = 
    \underbrace{11\dots1}_{b}
    \underbrace{22\dots2}_{\frac{w-1}{2}}
    \underbrace{11\dots1}_{\frac{w-1}{2}-1}
    3
    1
    \underbrace{22\dots2}_{n-b-w}
 \]
Počet černých kolíčků je $b$. Počet bílých kolíčků $w'$ kódů $u$ a $v$ je potom
\begin{align*} 
w' = \min\left(n-w+\frac{w-1}{2}, b + \frac{w-1}{2}\right) + \min\left(\frac{w-1}{2}, \frac{w-1}{2} + n-b-w\right) + \\ +\min(1,1) - b 
 = b + \frac{w-1}{2} + \frac{w-1}{2} + 1 - b = w
\end{align*}
\end{dukaz}

Silnější tvrzení platí pro případ se dvěma barvami. 

\begin{tvrz}\label{tvrzohodnoceni2}
    Nechť $n \in \N, k=2$. Nechť dále $u, v \in H_{n,k}$ jsou kódy s ohodnocením $(b,w)$. Potom $b + w \leq n, \hspace{5px} (b,w) \neq (n-1,1)$ a $w$ je sudé.
\end{tvrz}
\begin{dukaz}
$b + w \leq n, \hspace{5px} (b,w) \neq (n-1,1)$ platí obdobně jako v důkazu tvrzení \ref{pozmozneohodnoceni}. Kódy $u$ a $v$ lze permutací pozic dostat do následujícího tvaru
    \[
  u = 
    \underbrace{11\dots1}_{c}
    \underbrace{22\dots2}_{d}
    \underbrace{11\dots1}_{x}
    \underbrace{22\dots2}_{y}
 \]
 \[
  v = 
    \underbrace{11\dots1}_{c}
    \underbrace{22\dots2}_{d}
    \underbrace{22\dots2}_{x}
    \underbrace{11\dots1}_{y}
 \]
 kde $b = c + d$. 

 Potom
 \begin{align*}
     w &= \min(c + x, c + y) + \min(d + y, d + x) - b =\\
     &= \min(x, y) + \min(y, x) = 2\cdot \min(x, y)
 \end{align*}

\end{dukaz}

    
    %Nyní dokážeme, existenci ohodnocení pro nějaké $(b,w)$. Nechť napřed $w = 0$. Zvolme prvních $b$ pozic v obou kódech na barvu $1$. Protože $k>2$, můžeme pro zbylé pozice v prvním kódu zvolit barvu $1$ a pro zbylé pozice ve druhém kódu zvolit barvu $2$. Snadným ověřením z definice zjistíme, že tyto dva kódy mají ohodnocení $(b,0)$.   Nechť nyní $w > 0$ a $b+w < n$. První kód vytvoříme takto. Položme prvních $b$ pozic na barvu $1$. Položme dále dalších $w$ pozic v prvním kódu střídavě $1212\dots$ a zbylé pozice v prvním kódu vyplníme třetí barvou. Druhý kód vyplníme následovně. Položme prvních $b$ pozic na barvu $1$. Dalších $w + 1$ pozic zvolíme jako $212121\dots$ a kód doplníme barvou dva.     Pokud $b+w = n$ a $w$ je sudé. Náš postup bude fungovat s jedinou obměnou a to, že posledních posledních $w$ pozic druhého kódu $2121\dots$. Pokud $w$ je liché, zvolíme poseldních $w$ pozic prvního kódu $1212\dots3$ a posledních $w$ pozic druhého kódu $3121\dots$.





%V příkladu níže je ukázka konstrukce kódů s daným ohodnocením.
%\begin{prikl}
 %   Pro ohodnocení $(b,w), w > 0, b+w < n$ kódy mohou vypadat například takto:
  %  \[111111,1212121,33333\]
   % \[111111,21212121,2222\]

%    Pro případ $b+w = n$ a $w$ liché lze kódy sestavit takto:
 %   \[111111,1212123\]
  %  \[111111,3121212\]
%\end{prikl}

Nyní jsme připraveni definovat hru Mastermind. 

\section{Průběh hry Mastermind}
Nechť $n \in \N $, $k \in \N$. [n,k]-Mastermind je hra pro dvě osoby, zadavatele a hráče, 
% Šlo by oba hráče pojmenovat
% Cílem hry je nalézt tajný kód na co nejmenší počet pokusů. 
probíhající podle následujícího schématu. 
\begin{enumerate}
    \item Zadavatel vytvoří tajný kód $v \in H_{n,k}$.
    \item Hra dále probíhá po kolech $i = 1,2,3,\dots$
        \begin{enumerate}
            \item Hráč určí kód (tah, pokus) $u_i \in H_{n,k}$.
            \item Zadavatel ohodnotí pokus $u_i$ vzhledem k tajnému kódu $v$. 
        \end{enumerate}
    \item Hra končí v případě, že pokus je ohodnocen $n$ černými kolíčky (zadaný kód se shoduje s tajným kódem). 
\end{enumerate}
Cílem hry [n,k]-Mastermind je nalézt tajný kód na co nejmenší počet pokusů. V případě, že hráč neopakuje kódy v pokusech, hra jistě skončí.
% vyčerpáním všech možností pro tajný kód.  

% přidat různé varianty hry mastermind??? např statická verze, hra pouze s kandidáty atd. 




