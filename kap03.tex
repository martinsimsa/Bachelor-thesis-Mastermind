
\chapter{Jednokrokové algoritmy}
Jednokrokové algoritmy jsou ty, jejichž valuace lze vyjádřit pouze z následující vrstvy potomků. Tedy ohodnocuje kód v závislosti na rozdělení potomků vzhledem k tomuto kódu.

%definujeme následovně. Nechť $G = (V,E)$ je graf [n,k]-Mastermindu. Nechť $\mathcal{F} = \{f_K \mid K \in V \} $ je prostor jednokrokových funkcí, kde $f_K \colon H_{n,k} \to \mathbb{R}$ jsou jednokrokové funkce. Nechť $F$ je funkcionál na $\mathcal{F}$. Potom jednokrokový algoritmus s prostorem funkcí $\mathcal{F}$ a funkcionálem $F$ je definovaný v algoritmu \ref{alg-default}. 


V této kapitole porovnáme tři jednokrokové algoritmy, které se liší pouze podle zvoleného prostoru valuací a strategií. 
% Nějak popsat to, jak odhadujeme výsledný počet tahů podle tabulky rozdělení - max, entropie, počet částí, očekávaná velikost části v tabulce rozdělení - Irwing, nezmínil jsem.

\subsection{min-max}
\begin{definice}[Maximum rozdělení]
    Nechť $H_{n,k}$ je prostor kódů. Pro $K \subset H_{n,k}$ definujeme funkci maximum rozdělení jako
    \begin{align*}
        m_K \colon H_{n,k} &\to \mathbb{R} \\
        u &\mapsto \max_{r\in S}\{|K_{u,r}|\}.
    \end{align*}
    Prostor všech funkcí $m_K$ označíme $\mathcal{M}$. 
\end{definice}

\begin{definice}[Strategie minimum]
    Nechť $H_{n,k}$ je prostor kódů a $\mathcal{F} = \{f_K\colon H_{n,k} \to \mathbb{R} \mid K \subset H_{n,k}\}$ je prostor funkcí. Potom na $\mathcal{F}$ definujeme strategii minimum $L$ jako
    \begin{align*}
        L \colon \mathcal{F} &\to \mathbb{R} \\
        f &\mapsto \min_{u\in H_{n,k}}\{f(u)\}
    \end{align*}
\end{definice}

Prvním algoritmem je metoda, kterou navrhl D. Knuth \cite{donald_e__knuth_1977}. Odpovídá algoritmu \ref{alg-default} se vstupním prostorem funkcí $\mathcal{M}$ a funkcionálem $L$. Jeho algoritmus tedy vybírá pro další pokus ten kód, který minimalizuje maximální počet kódů v potomcích vzhledem k nějakému kódu.

\begin{definice}[min-max algoritmus]
    Nechť $n\in \N, k\in \N$. Min-max algoritmus je definovaný jako $\text{\textsc{Solve}$[n, k, \mathcal{M}, L]$} $. 
\end{definice}

 Tedy v každém kroku algoritmu \ref{alg-default} pro množinu kandidátů $K$ bude vybírat kód z množiny 
\[U = \{u \in H_{n,k} \mid m_K(u) = L(m_K)\}\]
tedy
\[U = \{u \in H_{n,k} \mid \max_{r\in S}\{|K_{u,r}| \} = \min_{w \in H_{n,k}}\{\max_{r\in S}\{|K_{w,r}|\} \} \}\]



Chod Knuthova algoritmu nastíníme na [2,2]-Mastermindu. 
\subsubsection{[2,2]-Mastermind}
Prostor kódů [2,2]-Mastermindu je množina $H_{2,2} = \{11,12,21,22\}$. Množina všech ohodnocení je podle tvrzení \ref{tvrzohodnoceni2} rovna $S = \{(0,0), (0,2), (1,0), (2,0)\}$. Na obrázku \ref{fig22prvnitah11} a \ref{fig22prvnitah12} jsou zobrazeny potomci $H_{2,2}$ vzhledem ke kódu $11$ a $12$. Případy s kódy $22$ a $21$ jsou obdobné zmíněným kódům díky rovnoměrnému rozdělení kódů. Protože kódy $22$ a $21$ jsou lexikograficky vyšší, nemusíme je rozebírat. 
\begin{figure}[h!]
    \centering
    \begin{tikzpicture}
    \node (1) at (0,0) {\{11,12,21,22\}};
    
    \node (2) at (-4,-2) {\{22\}};
    \draw[->] (1) -- (2) node[pos=0.5, left] {$11,(0,0)$};
    \node (3) at (0,-2) {\{12, 21\}};
    \draw[->] (1) -- (3) node[pos=0.5, right] {$11,(1,0)$};
    \node (5) at (4,-2) {\{11\}};
    \draw[->] (1) -- (5) node[pos=0.5, right] {$11,(2,0)$};

    \end{tikzpicture}
    \caption{První tah $11$, obdobný s grafem pro $22$}
    \label{fig22prvnitah11}
    \end{figure}
\begin{figure}[h!]
    \centering
    \begin{tikzpicture}
    \node (1) at (0,0) {\{11,12,21,22\}};
    
    \node (4) at (-4,-2) {\{21\}};
    \draw[->] (1) -- (4) node[pos=0.5, right] {$12,(0,2)$};
    \node (5) at (0,-2) {\{11, 22\}};
    \draw[->] (1) -- (5) node[pos=0.5, right] {$12,(1,0)$};
    \node (6) at (4,-2) {\{12\}};
    \draw[->] (1) -- (6) node[pos=0.5, right] {$12,(2,0)$};

    \end{tikzpicture}
    \caption{První tah $12$, obdobný s grafem pro $21$}
    \label{fig22prvnitah12}
\end{figure}

Maximální počty prvků ve vrcholech potomků $H_{2,2}$ (hodnoty $m_{H_{2,2}}$) jsou tedy následující. 
\[m_{H_{2,2}} (11) = m_{H_{2,2}} (12) = m_{H_{2,2}} (21) = m_{H_{2,2}} (22) = 2\]
Knuthův algoritmus volí jako první pokus kód $11$. 
\begin{figure}[h!]
    \centering
    \begin{tikzpicture}
    \node (1) at (0,0) {\{11,12,21,22\}};
    \node (2) at (-4,-2) {\{22\}};
    \draw[->] (1) -- (2) node[pos=0.5, left] {$11,(0,0)$};
    \node (3) at (0,-2) {\{12, 21\}};
    \draw[->] (1) -- (3) node[pos=0.5, right] {$11,(1,0)$};
    \node (4) at (4,-2) {\{11\}};
    \draw[->, thick, blue] (1) -- (4) node[pos=0.5, right] {$11,(2,0)$};
    \node (5) at (-2,-4) {\{21\}};
    \draw[->] (3) -- (5) node[pos=0.5, left] {$12,(0,2)$};
    \node (6) at (2,-4) {\{12\}};
    \draw[->, thick, blue] (3) -- (6) node[pos=0.5, right] {$12,(2,0)$};
    \node (7) at (-6,-4) {\{22\}};
    \draw[->, thick, blue] (2) -- (7) node[pos=0.5, right] {$22,(2,0)$};
    \node (8) at (-2,-6) {\{21\}};
    \draw[->, thick, blue] (5) -- (8) node[pos=0.5, left] {$21,(2,0)$};
    \end{tikzpicture}
    \caption{První a druhý tah}
\label{fig22dvatahy}
\end{figure}

Na obrázku \ref{fig22dvatahy} jsou doplněny potomci všech vrcholů až do dosažení ohodnocení $(2,0)$, kdy hra končí. Platí, že $m_K(u) \geq 1$ pro $K \neq \emptyset$. Proto, když lexikograficky nejnižší kandidát $u$ dosahuje hodnoty $m_K(u) = 1$, algoritmus min-max ho vždy vybere. Ukazuje se, že to je případ pro všechny zbývající vrcholy, $\{22\}, \{12, 21\}, \{21\}$. Algoritmus min-max tedy vyhraje $[2,2]-Mastermind$ vždy na maximálně tři tahy.
    
\begin{figure}[h!]
    \centering
    \begin{tikzpicture}
    \node[draw, circle, fill=blue!30, minimum size=8mm] (1) at (0,0) {11};
    \node[draw, circle, fill=green!30, minimum size=8mm] (2) at (0,2) {22};
    \draw (1) -- (2) node[pos=0.5, left] {(0,0)};
    \node[draw, circle, fill=green!30, minimum size=8mm] (3) at (2,0) {12};
    \draw (1) -- (3) node[pos=0.5, above] {(1,0)};
    \node[draw, circle, fill=yellow!30, minimum size=8mm] (4) at (4,0) {21};
    \draw (3) -- (4) node[pos=0.5, above] {(0,2)};
    \end{tikzpicture}
    \caption{Zahrané tahy podle ohodnocení}
    \label{fig23start12}
\end{figure}




% Přidat pseudokód algoritmu???

%vysledky Knuthova algoritmu:
% zdroj - Kooi
%expected - 4.476
% maximal - 5
% použít svůj kód a ocitovat

\subsection{entropie}
\begin{definice}[Entropie rozdělení]\label{defentropierozdeleni}
    Nechť $H_{n,k}$ je prostor kódů. Pro $K \subset H_{n,k}$ definujeme funkci entropie rozdělení jako funkci
    \begin{align*}
        h_K \colon H_{n,k} &\to \mathbb{R} \\
        u &\mapsto \sum_{r\in S} \frac{|K_{u,r}|}{|K|}\log_2\left( \frac{|K|}{|K_{u,r}|} \right).
    \end{align*}
    Prostor všech funkcí $h_K$ označíme $\mathcal{H}$. 
\end{definice}

\begin{definice}[Funkcionál maximum]
    Nechť $H_{n,k}$ je prostor kódů a $\mathcal{F} = \{f_K\colon H_{n,k} \to \mathbb{R} \mid K \subset H_{n,k}\}$ je prostor funkcí. Potom na $\mathcal{F}$ definujeme funkcionál maximum $M$ následujícím předpisem.
    \begin{align*}
        M \colon \mathcal{F} &\to \mathbb{R} \\
        f &\mapsto \max_{u\in H_{n,k}}\{f(u)\}
    \end{align*}
\end{definice}

Neuwirth \cite{neuwirth} 
% Asi Neuwirth, chtělo by ale najít článek Irwinga.
navrhl algoritmus hrající tahy, které maximalizují entropii rozdělení. 

\begin{definice}[Algoritmus s entropií]
    Nechť $n\in \N, k\in \N$. Algoritmus s entropií je pro vstupný tajný kód $v\in H_{n,k}$ definovaný jako $\text{\textsc{SolveMastermind}} (n,k,s_v, \mathcal{H}, M)$. Zde $s_v$ značí zobrazení z definice \ref{defohodnocenivzhledem} a $M$ je funkcionál maximum.
\end{definice}

Níže popíšeme, co si pod pojmem entropie můžeme představit a jaký má význam v [n,k]-Mastermindu.

\begin{definice}[Entropie]\label{defentropie}
  Nechť $A$ je konečná množina, $P \colon A \to [0,1]$ je zobrazení takové, že $\sum_{a \in A} P(a) = 1$. Nechť $s(P) = \{ a \in A \mid P(a) > 0\}$. Potom entropii zobrazení $P$ definujeme jako 
  \[H(P) = \sum_{a \in s(P)}P(a)\log_2\left(\frac{1}{P(a)}\right)\]
  Zobrazení $P$ budeme říkat rozdělení, dané hodnotě $P(a)$ pravděpodobnost a množině $[0,1]$ pravděpodobnostní prostor. 
\end{definice}

\begin{pozn}
    Definice \ref{defentropierozdeleni} pro pevný kód $u\in H_{n,k}$ koresponduje s definicí entropie pro množinu všech ohodnocení $A = \{s_1, s_2, \dots, s_m \}$ a zobrazení $P_u\colon A \to [0,1], P_u(s_i) = \frac{|K_{u,r}|}{|K|}$.
\end{pozn}

Co nám ale tato definice říká? Intuici za definicí entropie nastíníme v příkladu \ref{prbinarysearch}, který dává určitý smysl pro výraz $\log_2\left(\frac{1}{P(a)}\right)$ a příkladu \ref{prentropierozdeleni}, který ukazuje příklad entropie na konkrétním rozdělení.

Představme si, že chceme uhodnout tajné číslo z množiny $\{1,2,\dots,8\}$ pokládáním nějakých ano/ne otázek. Předpokládejme, že každé číslo může být tajným číslem se stejnou pravděpodobností $\frac{1}{8}$. Známým postupem, jak tajné číslo najít je takzvaným půlením intervalu (binární vyhledávání). Vždy se zeptáme, zda je číslo větší nebo menší než číslo v polovině. Tento postup je znázorněn v příkladu \ref{prbinarysearch}.

\begin{prikl}[Binární vyhledávání]\label{prbinarysearch}
Nechť tajné číslo je $4$. Binární vyhledávání by mělo následující průběh:

Otázka: "Je číslo větší než $4$?". 
Odpověď: ne

Otázka: "Je číslo větší než $2$?". 
Odpověď: ano

Otázka: "Je číslo větší než $3$?". 
Odpověď: ano

Výsledné číslo je $4$. Počet otázek nutných k určení tajného čísla je $3$.
\end{prikl}

\begin{pozn}\label{poznotazkynamnozinu}
Obdobně jako v příkladu \ref{prbinarysearch} lze pro jakoukoliv osmiprvkovou množinu $A$ s rovnoměrnou pravděpodobností vytvořit sadu otázek ano/ne a o každém prvku této množiny určit, zda odpovídá odpovědi ano nebo odpovědi ne. Následně bychom mohli pro určení jakéhokoliv prvku této množiny aplikovat obdobný postup jako v příkladu \ref{prbinarysearch}. Pro vhodnou sadu otázek existuje postup, který každou otázkou rozdělí prostor zbývajících možností na polovinu. Tím pádem pro určení jakéhokoliv prvku množiny $A$ potřebujeme $\log_2(|A|)$ otázek. 
\end{pozn}

\begin{prikl}\label{prentropierozdeleni}
Nechť $A = \{ \text{a, b, c, d}\}$ a $P$ je zadaná následovně: 
\[P(a) = \frac{1}{8}, P(b) = \frac{1}{8}, P(c) = \frac{1}{4}, P(d) = \frac{1}{2}\]
Nyní si představme pravděpodobnostní prostor jako čtverec na obrázku \ref{prprostor}, kde pravděpodobnost prvku je velikost plochy. Výraz $\frac{1}{P(a)}$ říká, kolik prvků $A$ s touto pravděpodobností by se "vešlo" do pravděpodobnostního prostoru jako na obrázku. Například dílek c by se "vešel" do pravděpodobnostního prostoru čtyřikrát.
Hodnota $\log_2\left(\frac{1}{P(c)}\right)$ lze interpretovat jako počet otázek ano/ne, který potřebujeme k jednoznačnému určení prvku c v případě, kdyby byl pravděpodobnostní prostor rozdělen rovnoměrně. Tento postup byl popsán v příkladu \ref{prbinarysearch} a v diskuzi pod ním.
Entropie tohoto rozdělení by v tomto případě byla 
\[H(P) = \frac{1}{8}\log_2 (8) + \frac{1}{8}\log_2 (8) + \frac{1}{4}\log_2 (4) + \frac{1}{2}\log_2 (2) = \frac{3}{8} + \frac{3}{8} + \frac{2}{4} + \frac{1}{2} = \frac{7}{4}\]
a můžeme ji interpretovat jako vážený průměr počtu otázek, který potřebujeme k jednoznačnému určení prvku z množiny $A$. 


\begin{figure}
\begin{tikzpicture}
    \draw[black, thick] (0,0) rectangle (4,4);
    \begin{scope}
        \node (1) at (1,0.5) {a - 1/8}
        \node (2) at (1,1.5) {b - 1/8}
        \node (3) at (1,3) {c - 1/4}
        \node (4) at (3,2) {d - 1/2}
    \end{scope}
    \draw[black, thick] (2,0) -- (2,4);
    \draw[black, thick] (0,2) -- (2,2);
    \draw[black, thick] (0,1) -- (2,1);

    
\end{tikzpicture}
\caption{Pravděpodobnostní prostor}
\label{prprostor}
\end{figure}

\end{prikl}

Nyní jsme připraveni na to, abychom vysvětlili, jakým způsobem aplikujeme výpočet entropie na strategii pro řešení [4,6]-Mastermindu.

Nechť $K$ je aktuální množina kandidátů, $u \in H_{4,6}$ je kód a $(|K_1|, |K_2|,\dots, |K_m|)$ je tabulka rozdělení pro kód $u$. Pro každé $K_i, i \in \{1, 2, \dots, m\}$ můžeme ve smyslu poznámky \ref{poznotazkynamnozinu} definovat nějakou abstraktní hodnotu počtu otázek ano/ne potřebných k určení jakéhokoliv prvku  $x \in K_i$ jako $\log_2(|K_i|)$. Potom obdobně jako v příkladu \ref{prentropierozdeleni} můžeme určit očekávaný počet otázek jako
\[G = \sum_{i =1}^n \frac{|K_i|}{|K|}\log_2|K_i| \]
Tato hodnota bude naším stavebním kamenem pro strategii za užití entropie. Protože cílem [4,6]-Mastermindu je najít tajný kód v co nejmenším počtu pokusů, chceme hodnotu $G$ minimalizovat. 

\[ u = \arg\min_{w \in H_{4,6}} \sum_{i =1}^n \frac{|K_i|}{|K|}\log_2|K_i|\]

\begin{lemma}[Aritmetika min a max]
    Nechť $K$ je konečná množina a $f \colon K \to \mathbb{R}$ je funkce. Nechť $a \in \mathbb{R}, a > 0$. Potom 
    \[f(x) = \min_{z \in K} f(z)\]
    právě tehdy když
    \[a\cdot f(x) = \min_{z \in K} a\cdot f(z)\]
    Obdobné tvrzení platí pro $\max$.
\end{lemma}
\begin{dukaz}
    $f(x) = \min_{z \in K} f(z)$ právě tehdy, když $\forall z \in K\colon \hspace{5px} f(x) \leq f(z)$. To platí právě tehdy, když $\forall z \in K\colon \hspace{5px} a \cdot f(x) \leq a\cdot f(z)$, což je ekvivalentní tvrzení \[a\cdot f(x) = \min_{z \in K} a\cdot f(z)\]
\end{dukaz}


\begin{tvrz}[Aritmetika min a max]
    Nechť $K$ je konečná množina a $f \colon K \to \mathbb{R}$ je funkce. Nechť $a \in \mathbb{R}, a < 0$. Potom 
    \[f(x) = \min_{z \in K} f(z)\]
    právě tehdy když
    \[a\cdot f(x) = \max_{z \in K} a\cdot f(z)\]
    Tvrzení platí i při záměnně $\min$ a $\max$.
\end{tvrz}
\begin{dukaz}
    $f(x) = \min_{z \in K} f(z)$ právě tehdy, když $\forall z \in K\colon \hspace{5px} f(x) \leq f(z)$. To platí právě tehdy, když $\forall z \in K\colon \hspace{5px} a \cdot f(x) \geq a\cdot f(z)$, protože $a<0$. To je ekvivalentní tvrzení \[a\cdot f(x) = \max_{z \in K} a\cdot f(z)\]
\end{dukaz}


\begin{veta}[Logaritmus a střední hodnota]
    \[\sum_{i=1}^{n} \frac{|K^u_i|}{|K|} \log_2|K^u_i| = \min_{w \in H_{4,6}} \sum_{i=1}^n \frac{|K^w_i|}{|K|}\log_2|K^w_i|\] 
    právě tehdy když
    \[\sum_{i=1}^{n} \frac{|K^u_i|}{|K|} \log_m|K^u_i| = \min_{w \in H_{4,6}} \sum_{i=1}^n \frac{|K^w_i|}{|K|}\log_m|K^w_i|\] 
\end{veta}
\begin{dukaz}
    Platí, že 
    \[\log_y x = \frac{\log x}{\log y}\]
    \[\log_z x = \frac{\log x}{\log z}\]
    tedy
    \[\log_y x = \log_z x \cdot \frac{\log z}{\log y}\]
    Navíc 
    \[\frac{\log z}{\log y}\]
    je konstantní v závislosti na $x$.
    Obdobně
    \[\frac{\log2}{\log m} \cdot\sum_{i=1}^{n} \frac{|K^u_i|}{|K|} \log_2|K^u_i| 
    = \frac{\log2}{\log m} \cdot \min_{w \in H_{4,6}} \sum_{i=1}^n \frac{|K^w_i|}{|K|}\log_2|K^w_i|
    = \min_{w \in H_{4,6}} \sum_{i=1}^n \frac{|K^w_i|}{|K|}\log_m|K^w_i| \]
    Protože $m > 1$, tak platí, že $\frac{\log2}{\log m} > 0$ a tedy lze využít vlastnosti minima a vnořit konstantu dovnitř výrazu. 
    % zde by možná chtělo citovat nějaká skripta s aritmetikou ohledně min a max tvarů.
\end{dukaz}

% Přidat definici entropie tabulky rozdělení.
\begin{veta}[Ekvivalence maximalizace entropie] \label{ekvivalencemaxentropy}
    Uvažujme [4,6]-Mastermind s tajným kódem $v\in H_{4,6}$ a máme posloupnost pokusů $\left(u_1, u_2, \dots, u_j\right), u_i \in H_{4,6}$ s ohodnoceními $\lbrack (b_1,w_1) , (b_2,w_2), \dots, (b_j,w_j)\rbrack)$. Označme $K$ množinu kandidátů pro tuto posloupnost pokusů. Pro $w \in H_{4,6}$ označme $K^w$ příslušnou tabulku rozdělení. Potom 
    \[u = \arg\min_{w \in H_{4,6}} \sum_{i=1}^n \frac{|K^w_i|}{|K|}\log_2|K^w_i|\]
    právě tehdy, když 
    \[H(K^u) = \max_{w \in H_{4,6}} \{ H(K^w) \}\]
    
\end{veta}
\begin{dukaz}
     Výraz 
  \[
      u = \arg\min_{w \in H_{4,6}} \sum_{i=1}^n \frac{|K^w_i|}{|K|}\log_2|K^w_i| 
      \]
      rozepíšeme jako
\[
      \sum_{i=1}^{n} \frac{|K^u_i|}{|K|} \log_2|K^u_i| 
      = \min_{w \in H_{4,6}} \left\{ \sum_{i=1}^n \frac{|K^w_i|}{|K|}\log_2|K^w_i| \right\}  
      \]
      Obě strany vynásobíme $(-1)$ a využijeme toho, že pro omezenou množinu reálných čísel $S$ platí vztah $-\min\{S\} = \max\{-s \mid s \in S\}$.
\[
      -\sum_{i=1}^n \frac{|K^u_i|}{|K|}\log_2|K^u_i| 
      = \max_{w \in H_{4,6}} \left\{ -\sum_{i=1}^n \frac{|K^w_i|}{|K|}\log_2|K^w_i| \right\}  
\]
Upravíme tvar logaritmu.
\[
      \sum_{i=1}^n \frac{|K^u_i|}{|K|}\log_2\left( \frac{1}{|K^u_i|} \right) 
      = \max_{w \in H_{4,6}} \left\{ \sum_{i=1}^n \frac{|K^w_i|}{|K|}\log_2\left( \frac{1}{|K^w_i|} \right) \right\} 
\]
Nyní stačí k oběma stranám přičíst konstantu $\log_2|K|$ a dostaneme požadovaný tvar. 
\[
      \sum_{i=1}^n \frac{|K^u_i|}{|K|}\log_2\left( \frac{|K|}{|K^u_i|} \right) 
      = \max_{w \in H_{4,6}} \left\{ \sum_{i=1}^n \frac{|K^w_i|}{|K|}\log_2\left( \frac{|K|}{|K^w_i|} \right) \right\} 
\]
V posledním kroku jsme využili toho, že $\sum_{i=1}^n \frac{|K^u_i|}{|K|} = 1$, součtového vzorce pro logaritmus a definici entropie tabulky rozdělení. Zároveň všechny úpravy byly ekvivalentní, a tedy jsme hotovi.
\end{dukaz}




% Funkce $\log_2(x)$ je rostoucí, a proto tato hodnota určitým způsobem koresponduje s 
% možná by šlo napsat větu, že tabulka rozdělení plyne pouze z kandidátů a dalšího kódu. 



% Tato strategie lze přeformulovat jako minimalizace (přes všechny kódy) očekávaného počtu otázek ano/ne, které jsou nutné pro určení tajného kódu po zahrání dalšího tahu.

% Nechť máme množinu $K$, definujeme počet otázek ano/ne potřebných k určení jakéhokoli prvku $s \in K$ jako $\log_2(|K|)$. Všimněme si, že tato definice koresponduje s příkladem \ref{prbinarysearch}, v případě, když každému prvku množiny 
%V našem případě ale kvůli pravidlům hry nelze jednoduše definovat očekávaný počet ano/ne otázek na určení nějakého kódu, protože se nemůžeme cíleně ptát: "je na i-té pozici k-tá barva?". Navíc nedostáváme odpovědi ano/ne.


% Lze to tedy formulovat i tak, že tah maximalizuje střední hodnotu informačního obsahu po ohodnocení tahu. Informační obsah představuje $-log(\frac{|K_i|}{|K|})$, kde |K| je počet kandidátů před zahráním tahu. Tedy je to nějaká hodnota informace vztažená na počet kandidátů. Algoritmus tedy hledá 


\subsection{počet částí}
Další strategie, kterou navrhl Barteld Kooi \cite{kooi} je volba kódu, který maximalizuje počet ohodnocení, které jako další pokus může dostat. 
\begin{definice}[Počet částí rozdělení]
    Nechť $H_{n,k}$ je prostor kódů. Pro $K \subset H_{n,k}$ definujeme funkci počet částí rozdělení jako
    \begin{align*}
        c_K \colon H_{n,k} &\to \mathbb{R} \\
        u &\mapsto |\{r \mid K_{u,r} \neq \emptyset\}|
    \end{align*}
    Prostor všech funkcí $c_K$ označíme $\mathcal{C}$. 
\end{definice}

\begin{definice}[Algoritmus s počtem částí]
    Nechť $n\in \N, k\in \N$. Algoritmus s počtem částí je pro vstupný tajný kód $v\in H_{n,k}$ definovaný jako $\text{\textsc{SolveMastermind}} (n,k,s_v, \mathcal{C}, M)$. Zde $s_v$ značí zobrazení z definice \ref{defohodnocenivzhledem} a $M$ je funkcionál maximum.
\end{definice}
Tato strategie je motivována následujícími příklady, které Kooi popisuje ve svém článku. 

\begin{prikl}\label{prdvecasti}
    Uvažujme množinu celých čísel $1,2,\dots, n$ pro $n \in \N $ s nějakým tajným číslem $k \in \N, k\leq n$ Naším úkolem je uhodnout tajné číslo. Předtím se ale můžeme zeptat na jednu uzavřenou otázku ano/ne. Naším cílem je ukázat, že pravděpodobnost uhádnutí tajného čísla nezáleží na velikosti dvou množin, na které nám n čísel rozdělí položená ano/ne otázka. Příkladem jsou následující dvě otázky: "Je tajné číslo 1?" a "Je tajné číslo menší nebo rovno $m$ pro nějaké $m \leq n$?".
    Pravděpodobnost, že tajné číslo uhodneme po otázce na konkrétní kartu je 
    \[\frac{1}{52} \cdot 1 + \frac{51}{52} \cdot \frac{1}{51} = \frac{2}{52}.\] 
    Pravděpodobnost, že tajné číslo uhodneme po otázce se srovnáním s číslem m je 
    \[\frac{m}{52} \cdot \frac{1}{m} + \frac{n-m}{52} \cdot \frac{1}{n-m} = \frac{2}{52}.\] 
    Na položené otázce tedy nezáleželo.
\end{prikl}


Obecně pravděpodobnost, že tajné číslo uhodneme po otázce, na kterou můžeme dostat k různých odpovědí s pravděpodobnostmi $p_i = \frac{|Z_i|}{n}, i \in \{1, 2, \dots, k\}$, $Z_i$ je množina čísel menších nebo rovno n vyhovující odpovědi i, (Předpokládáme, že $Z_i$ jsou disjunktní) je 
\[\sum_{i = 1}^k \frac{|Z_i|}{n} \cdot \frac{1}{|Z_i|} = \frac{k}{n}\]

V případě hry mastermind porovnáváme pravděpodobnosti uhodnutí tajného kódu po daném pokusu. Hledáme tedy kód, který maximalizuje počet možných ohodnocení. Tabulka~\ref{tab02} ukazuje počty možných ohodnocení prvních tahů. Tato strategie by vybrala kód 1123, nebo 1234. 

Kooi ukázal, že za použití této strategie lze dosáhnout očekávaného počtu pokusů $4.373$. Podrobněji jsou výsledky popsány v následující kapitole.

%V závěru Kooi diskutuje nad možnými zlepšeními/atd - šlo by zmínit






\begin{table}[h]
\centering
\begin{tabular}{l l l l l l}
\toprule
kód & 1111 & 1112 & 1122 & 1123 & 1234 \\
\midrule

maximum & 625 & 317 & \textbf{256} & 276 & 312 \\
entropie & 1.50 & 2.69 & 2.89 & 3.04 & \textbf{3.06}\\

% [1.4984350761704437, 2.6934339172716406, 2.885102174947102, 3.0436979819559213, 3.0566709153318907]

vážený průměr - $\sum_{i = 1}^{14} |S_i|  \cdot \pr (S_i)$
& 512.0 & 235.9 & 204.5 & \textbf{185.3} & 188.2 \\

% [511.9799382716049, 235.94907407407408, 204.53549382716048, 185.26851851851853, 188.18981481481484]

počet částí & 5 & 11 & 13 & \textbf{14} & \textbf{14} \\

\bottomrule
\multicolumn{6}{l}{\footnotesize \textit{Pozn:}
Entropie je zaokrouhlena na dvě desetinná místa, vážený průměr na jedno}
\end{tabular}
\caption{Charakteristiky tabulek rozdělení pro první tah}\label{tab02}
\end{table}

%\subsection{Očekávaný počet}